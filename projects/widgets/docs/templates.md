# Templates

Bij het maken van een widget moet je altijd vetrekken van een van de vier verschillende aangeboden templates.

![templates](.././assets/images/templates.png)

> Je kan later je widget nog uitgebreid aanpassen, ongeacht het gekozen sjabloon.

## Leeg

In dit template begin je met een lege layout die je vervolgens zelf uitbreidt door rijen toe te voegen en blokken (zoals zoekbox of zoekresultaten) aan deze rijen toe te wijzen.

<https://youtu.be/4TxmTGcOUAY>

* ✅ Geschikt wanneer je al een heel goed idee hebt over welk soort widget je wilt configureren
* ✅ Geschikt als de andere sjablonen niet aan je eisen voldoen
* ❌ Niet aanbevolen wanneer je voor de eerste keer een widget bouwt en de verschillende opties nog moet ontdekken

## Agenda

Dit is het meest gebruikte template. Dit template bevat twee rijen:

* De bovenste rij bevat een zoekbox (over de volledige lengte)
* De tweede rij bevat verfijningen (met filters op de regio, datum, enz.) aan de linkerkant en zoekresultaten in het midden

<https://youtu.be/RG1LBY3fuXw>

* ✅ Geschikt wanneer je een doorzoekbare agenda wilt configureren
* ✅ Geschikt wanneer je kennis wilt maken met de verschillende mogelijkheden van de widgets
* ❌ Niet aanbevolen wanneer je een beperkte hoeveelheid (visuele) ruimte hebt op je website om de widget te integreren. We raden in plaats daarvan aan de [tips template](#Tips) te gebruiken

## Tips

Dit sjabloon kan worden gebruikt om een korte lijst samen te stellen van activiteiten die je in de kijker wilt plaatsen. De evenementen kunnen onder of naast elkaar worden weergegeven.

De tipswidget dient als teaser voor de volledige evenementenkalender. Tipswidgets worden vaak gebruikt om bezoekers van je website naar de volledige kalender toe te leiden. Daarom wordt hij meestal opgenomen op de homepage of een andere vaak bezochte pagina.

<https://youtu.be/xezCXkmRsks>

* ✅ Geschikt wanneer je bepaalde evenementen in de kijker wilt plaatsen
* ✅ Geschikt wanneer je bezoekers van je website naar je evenementenkalender wilt toeleiden
* ✅ Geschikt wanneer je zelf geen volledige evenementenkalender wilt publiceren op je website. In dat geval kan je vanuit de tipswidget linken naar een externe agenda, zoals UiTinVlaanderen.
* ❌ Niet geschikt wanneer je een volledige en doorzoekbare agenda wilt. Wij raden je aan in de plaats daarvan het [agenda-template](#Agenda) te gebruiken

## UiTPAS en Paspartoe

Dit is hetzelfde template als het [agenda template](#Agenda), maar met alle UiTPAS-instellingen al voor jou aangevinkt.

<https://youtu.be/gyefNH6ksjg>

* ✅ Geschikt wanneer je een doorzoekbare agenda met UiTPAS-evenementen wilt configureren
* ❌ Niet geschikt wanneer het bereik van je agenda geen UiTPAS-evenementen bevat
* ❌ Niet aanbevolen wanneer je een beperkte hoeveelheid (visuele) ruimte hebt op je website om de widget te integreren. We raden in plaats daarvan aan de [tips template](#Tips) te gebruiken
