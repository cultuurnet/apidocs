# Publiceren en embedden op je website

## Publiceren

De wijzigingen die je aan een widget maakt zijn pas zichtbaar op de website waar de widget `<script>` tag geïntegreerd is nadat je klikt op `Publiceren`. Na publicatie ontvang je een unieke embedcode die je dient te integreren in je website.

<!-- theme: success -->

> Je hoeft de `<script>` tag maar één keer te integreren in je website. Alle wijzigingen die je in de toekomst in je widget aanbrengt en publiceert, worden opgeslagen op de bestaande `<script>` tag.

> Als je de wijzigingen aan een widget liever niet wilt publiceren kan je altijd terugkeren naar de laatste gepubliceerde versie van je widget. Je kan hiervoor op de knop `Herstellen` klikken in de header van de widgetbouwer.

## Embedden op je website

Na publicatie ontvang je een unieke embed code (`<script>` tag) die je dient in te plakken op je website. Je vindt de verschillende embed codes voor je verschillende widgets ook steeds in het widgetoverzicht van je project.

De `<script>` tags zijn steeds van `HTTPS` voorzien zodat je ze kan inplakken op versleutelde websites (SSL).
