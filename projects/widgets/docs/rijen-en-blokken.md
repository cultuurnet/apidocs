# Rijen en blokken

Als je een [template](./templates.md) hebt gekozen voor je widget, kan je rijen en blokken, toevoegen, verwijderen en/of verplaatsen. 

<!-- theme: success -->
> In de [agenda](./templates.md#Agenda), [tips](./templates.md#Tips) en [UiTPAS en Paspartoe ](./templates.md#UiTPAS-en-Paspartoe) sjabloon zijn de rijen en blokken al voor jou klaargezet. Als je een van deze templates hebt gekozen, kan je deze documentatiepagina overslaan.

## Rijen

Een rij is een groep kolommen die op dezelfde horizontale lijn staan. Een rij kan één, twee of drie kolommen bevatten. In elk van die kolommen kan je vervolgens één of meerdere blokken toevoegen. 

Er zijn vijf verschillende soorten rijen:
1. **Volledige paginabreedte**: de rij bevat één kolom
2. **Twee kolommen met een zijbalk links**: de rij bevat twee kolommen, waarvan de rechterkolom twee keer zo breed is als de linkerkolom
3. **Twee kolommen met een zijbalk rechts**: de rij bevat twee kolommen, waarvan de linkerkolom twee keer zo breed is als de rechterkolom
4. **Drie kolommen met een dubbele zijbalk**: de rij bevat drie kolommen, waarvan de middelste twee keer zo breed is als de rechterkolom en de linkerkolom
5. **Drie gelijke kolommen**: de rij bevat drie kolommen van gelijke breedte

`[INSERT IMAGE]`

### Rijen verplaatsen

Je kan rijen omhoog of omlaag verplaatsen met behulp van de pijltjes in de linkerbovenhoek van elke rij.

`[INSERT VIDEO]`

### Rijen verwijderen

Je kan een rij verwijderen door op het prullenbak-icoon in de rechterbovenhoek van de rij te klikken. Wanneer je een rij verwijdert, wordt de volledige rij en alle blokken in die rij uit de widget verwijderd. 

`[INSERT VIDEO]`

## Blokken

Er zijn vijf verschillende soorten blokken:
1. **Zoekbox**: met een zoekbox voeg je een zoekformulier toe waarmee surfers de agenda kunnen doorzoeken. 
2. **Zoekresultaten**: met een zoekresultatenblok voeg je een lijst met activiteiten toe. In dit blok bepaal je welke evenementen worden getoond in de widgetagenda, en welke informatie over de evenementen wordt getoond (locatie, datum & tijd, prijsinformatie, etc.). Dit blok bevat ook de instellingen voor de detailpagina van een evenement.
3. **Tips**: met een tipsblok kan je bepaalde evenementen in de kijker zetten. 
4. **Verfijningen**: met een verfijningenblok kan een surfer de lijst met zoekresultaten filteren.
5. **HTML**: met een HTML blok kan je zelf HTML content toevoegen aan je widget. Dit kan met behulp van een tekst editor of door zelf HTML te schrijven.

Elk blok kan meerdere keren worden toegevoegd aan een rij.

`[INSERT IMAGE]`

### Blokken verplaatsen

Je kan blokken verplaatsen met het *drag and drop* icoontje linksbovenaan in elk blok. Je kan een blok verplaatsen 
* naar een andere plaats in dezelfde rij
* naar een andere rij

`[INSERT VIDEO]`

### Blokken verwijderen

Je kan een blok verwijderen met het prullenbakicoontje in de rechterbovenhoek van het blok. 

`[INSERT VIDEO]`
