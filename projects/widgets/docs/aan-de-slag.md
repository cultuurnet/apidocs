# Aan de slag

## 1. Een widgetproject registreren

Voordat je kan beginnen met het bouwen van je widget moet je een widgetproject aanmaken op ons [self-service platform Projectaanvraag](https://projectaanvraag.uitdatabank.be). Het registratieproces is zeer eenvoudig en duurt slechts enkele minuten.

<https://youtu.be/P5RHLT7Q37E>

Het aangemaakte widgetproject zal evenementendata van onze testomgeving gebruiken. Je hoeft niet te betalen tot dat je beslist om echte evenementendata te gebruiken.

<!-- theme: success -->

> Eens je je widgetproject hebt gemaakt, ben je helemaal klaar om je widget te gaan bouwen!

## 2. Je widget bouwen

### Een sjabloon kiezen 🗂️

Om je snel op weg te helpen, bieden we 4 verschillende sjablonen aan:

1. **Leeg**: Je begint met een lege lay-out die je vervolgens zelf uitbreidt door rijen etoe te voegen, en vervolgens blokken (bijvoorbeeld een zoekbox of zoekresultaten) aan deze rijen toe te voegen.
2. **Agenda**: Dit is het meest gebruikte sjabloon. Dit sjabloon bevat twee rijen. De bovenste rij bevat een zoekbox (over de hele lengte), en de tweede rij bevat verfijningen aan de linkerkant en zoekresultaten in het midden.
3. **Tips**: Dit sjabloon kan worden gebruikt om een korte lijst van evenementen te maken die je in de kijker wilt zetten. De tipswidget dient als teaser voor de volledige evenementenkalender. De tipswidget wordt vaak gebruikt om verkeer naar de volledige kalender te genereren. Daarom wordt hij meestal opgenomen op de homepage of een andere vaak bezochte pagina.
4. **UiTPAS**: Dit is dezelfde template als de `agenda` template, maar met alle UiTPAS instellingen al voor jou aangevinkt.

Welk template je ook kiest, je kan je widget nog later uitgebreid aanpassen aan je eigen voorkeur en smaak:

* door de layout te veranderen: rijen en blokken toevoegen, verplaatsen of verwijderen
* door de verschillende blokken te configureren: bepaal welke evenementen en informatie je in je agenda wilt tonen

👉 [Meer informatie over widget templates](./templates.md)

### Je widget configureren 🏗️

Eens je een template hebt gekozen is het tijd om te bepalen:

* **welke evenementen** je wilt weergeven in je agenda
* **welke informatie** je over de gebeurtenissen wilt tonen
* **hoe** de informatie **visueel** wordt weergegeven.

Het configureren van je widget is heel eenvoudig en gebeurt voornamelijk door het aan- en uitvinken van vakjes.

👉 [Meer informatie over de configuratie-instellingen](./configureren/starten-met-configureren.md)

### Je widget publiceren op je website 💾

Na het configureren van je widget kan je je widget publiceren. De publiceer actie zal alle wijzigingen die je hebt gemaakt op de `<script>` tag van je widget opslaan.

Na het publiceren kan je je `<script>` tag kopiëren om die te integreren op de pagina van je website waar je de agenda wilt tonen.

> Je hoeft de `<script>` tag maar één keer te integreren in je website. Alle wijzigingen die je in de toekomst in je widget aanbrengt, worden opgeslagen op de bestaande `<script>` tag.

👉 [Meer informatie over het publiceren van je widget](./publiceren-en-embedden-op-je-website.md)

### Je widget stijlen 🎨

Eenmaal ingebed in een website zal de widget automatisch de CSS stijling van de gastwebsite overnemen.

Daarnaast kun je in de widgetbouwer je eigen CSS regels definiëren om de widget nog verder af te stemmen op het ontwerp van je website. Geen kaas gegeten van CSS? Dan kan je ook gewoon handig gebruik maken van één van de voorgedefinieerde thema's die we in de widgetbouwer aanbieden.

👉 [Meer informatie over het stijlen van je widget](./stijlen.md)

## 3. Je widgetproject activeren om echte eventdata te gebruiken

Om echte event data in je widget te kunnen gebruiken moet u je widgetproject activeren op [Projectaanvraag](https://projectaanvraag.uitdatabank.be). Bij activering ga je akkoord met de betaling van een jaarlijkse vergoeding, tenzij je een couponcode hebt die je gratis toegang geeft (alleen van toepassing onder specifieke voorwaarden).

<!-- theme: success -->

> Eenmaal geactiveerd zal je widget automatisch eventdata uit de productieomgeving van UiTdatabank gebruiken!
